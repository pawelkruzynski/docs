---
title: FAQ fatturazione e pagamento
excerpt: Scopri le domande più frequenti su fatturazione e pagamento
updated: 2024-12-23
---

## Obiettivo
  
Per maggiori informazioni, consulta le domande relative alla fatturazione e al pagamento dei servizi OVHcloud.

### Come conoscere l’account di fatturazione?

La lista dei contatti associati ai servizi sono indicati nella sezione `I tuoi contatti`{.action} dello Spazio Cliente.

#### Consigli e suggerimenti

Per maggiori informazione sulla gestione dei contatti, consulta la guida [Gestire i contatti dei servizi](/pages/account_and_service_management/account_information/managing_contacts).

### Come modificare i dati di fatturazione?

I dati utilizzati per la fatturazione corrispondono a quelli indicati nel proprio account cliente. Per modificare le informazioni delle fatture future, è sufficiente aggiornarle nella sezione `Il tuo account`{.action} dello Spazio Cliente.

Ti ricordiamo che in generale non è possibile modificare una fattura già emessa. In caso di errore da parte dei nostri sistemi, contattaci tramite un **ticket di assistenza**.

### Come rinnovare un servizio?

Di default, i servizi sono rinnovati automaticamente alla data di scadenza e l'importo della fattura viene prelevato sul metodo di pagamento predefinito all'inizio del mese. Per evitare possibili sospensioni è quindi importante registrare una modalità di pagamento sul proprio account cliente o ricordarsi di disattivare i servizi prima della data di scadenza.
Per alcune soluzioni (come domini, hosting Web, VPS e server dedicati) è possibile impostare la modalità di rinnovo `manuale`. In questo caso saranno inviate alcune email di notifica per ricordare l’avvicinarsi della scadenza, con un link per effettuare il pagamento online. In caso di mancato rinnovo, i servizi saranno sospesi ed eliminati dopo qualche giorno (il tempo è variabile in funzione del servizio interessato).

#### Consigli e suggerimenti

Per consultare lo stato dei servizi e gestire il loro rinnovo, accedi alla sezione `Le mie offerte e servizi`{.action} dello Spazio Cliente.
Per effettuare il rinnovo manuale, accedi alla pagina <https://www.ovh.it/cgi-bin/order/renew.cgi>
Per maggiori informazioni, consulta la guida [Gestire il rinnovo dei servizi](/pages/account_and_service_management/managing_billing_payments_and_services/how_to_use_automatic_renewal).

### Come attivare il rinnovo automatico?

Accedi allo Spazio Cliente e, nel menu di scelta rapida nella parte destra dell’interfaccia, clicca su `Le mie offerte e servizi`{.action}. Clicca sui tre puntini in corrispondenza del servizio interessato e seleziona l’opzione `Attiva il pagamento automatico`{.action}.

#### Consigli e suggerimenti

Prima di attivare il rinnovo automatico ricordati di impostare un metodo di pagamento predefinito: in caso di mancato pagamento i tuoi servizi verranno sospesi dopo 7 giorni.
Per maggiori informazioni, consulta la guida [Gestire il rinnovo dei servizi](/pages/account_and_service_management/managing_billing_payments_and_services/how_to_use_automatic_renewal).

### Come disattivare il rinnovo automatico?

Accedi allo Spazio Cliente e, nel menu di scelta rapida nella parte destra dell’interfaccia, clicca su `Le mie offerte e servizi`{.action}. Clicca sui tre puntini in corrispondenza del servizio interessato e seleziona l’opzione `Configura il rinnovo`{.action}. A questo punto è possibile scegliere la modalità manuale. Ricordiamo che questo tipo di rinnovo è disponibile solo per alcuni servizi come domini, hosting Web, VPS e server dedicati.

Per disattivare un servizio, consulta la pagina [Come disattivare un servizio?](#cancelservice)

#### Consigli e suggerimenti

L’attivazione del rinnovo automatico consente di evitare interruzioni di servizio. Prima di ogni rinnovo riceverai una notifica via email.
Per maggiori informazioni, consulta la guida Gestire il rinnovo dei servizi.

### Come aggiungere un metodo di pagamento?

Accedi allo Spazio Cliente e, nella parte destra della dashboard iniziale, clicca su `Metodo di pagamento`{.action} > `Aggiungi un metodo di pagamento`{.action}.

### Come aggiornare un metodo di pagamento?

Accedi allo Spazio Cliente e, nella parte destra della dashboard iniziale, clicca su `Metodo di pagamento`{.action}. È possibile aggiungere o eliminare un metodo di pagamento (carta bancaria, Paypal o addebito SEPA).

In caso di richiesta di addebito SEPA, entro 24-48 ore riceverai all'indirizzo di posta associato all’account OVHcloud un'email con il link per la firma elettronica del mandato di addebito. Attenzione: il titolare del conto bancario deve essere identico al proprietario dell'account OVHcloud.

Se il mandato è approvato, una volta ricevuto da parte dei nostri servizi è possibile utilizzare questo nuovo metodo di pagamento.

![FAQ billing](/pages/assets/screens/control_panel/product-selection/right-column/faq-billing01.gif){.thumbnail}

#### Consigli e suggerimenti

Per il corretto rinnovo dei servizi è necessario registrare almeno un metodo di pagamento nello Spazio Cliente. Se non disponi più di soluzioni attive, contattaci tramite un ticket di assistenza.

### Come eliminare un metodo di pagamento?

Accedi allo Spazio Cliente e, nella parte destra della dashboard iniziale, clicca su `Metodo di pagamento`{.action}. Seleziona il metodo di pagamento da eliminare e clicca sull’icona a forma di cestino.

#### Consigli e suggerimenti

Prima di rimuovere un metodo di pagamento, assicurati di averne salvato un altro.

### Dove visualizzare il metodo di pagamento predefinito?

Accedi allo Spazio Cliente: il metodo di pagamento predefinito è indicato direttamente nella dashboard, nella parte destra dell'interfaccia.

Per modificare il tuo metodo di pagamento predefinito, consulta la nostra [guida alla gestione dei metodi di pagamento](/pages/account_and_service_management/managing_billing_payments_and_services/manage-payment-methods).

#### Consigli e suggerimenti

Se sul conto prepagato OVHcloud è disponibile del credito, verrà utilizzato di default per il rinnovo dei servizi. Se l’importo a disposizione è inferiore a quello della fattura, la differenza sarà prelevata dal metodo di pagamento registrato. Nel caso in cui non risultino salvati metodi di pagamento, la fattura corrispondente verrà inviata via email e si potrà provvedere a effettuarne il saldo.

### Come conoscere la data del prossimo pagamento?

Tutte le date di rinnovo sono disponibili nella sezione `Le mie offerte e servizi`{.action} dello Spazio Cliente.

Ti ricordiamo che le soluzioni con rinnovo automatico vengono in genere rinnovate il primo giorno del mese, ma la frequenza di rinnovo può variare in base al servizio.

#### Consigli e suggerimenti

La frequenza di rinnovo delle soluzioni può essere modificata dalla sezione `I tuoi servizi`{.action} dello Spazio Cliente.
Per maggiori informazioni, consulta la guida [Gestire il rinnovo dei servizi]().

### Quale metodo di pagamento viene utilizzato per il pagamento della fattura?

L’importo delle fatture viene addebitato sul metodo di pagamento salvato come predefinito, mostrato nell’interfaccia principale dello Spazio Cliente.

#### Consigli e suggerimenti

Se sul conto prepagato OVHcloud è disponibile del credito, verrà utilizzato di default per il rinnovo dei servizi. Se l’importo a disposizione è inferiore a quello della fattura, la differenza sarà prelevata dal metodo di pagamento registrato. Nel caso in cui non risultino salvati metodi di pagamento, la fattura corrispondente verrà inviata via email.

### Come recuperare le fatture?

Accedi allo Spazio Cliente e, nel menu di scelta rapida nella parte destra dell’interfaccia, clicca su `Fatture`{.action}.

#### Consigli e suggerimenti

Se la fattura che stai cercando non compare in questa sezione, è possibile che il tuo utente non risulti come contatto di fatturazione del servizio interessato. Per verificare ed eventualmente modificare i contatti impostati accedi allo Spazio Cliente, clicca sul tuo nome utente in alto a destra e seleziona `I tuoi contatti`{.action}.

### Come saldare gli importi dovuti?

L’interfaccia principale dello Spazio Cliente mostra i pagamenti in attesa.

Se è stato impostato un metodo di pagamento predefinito e sui servizi è attivo il rinnovo automatico, i pagamenti vengono effettuati automaticamente e non è necessaria alcuna azione da parte dell’utente.

Se invece i servizi risultano in rinnovo automatico ma non è stato salvato alcun metodo di pagamento, il giorno previsto per il rinnovo viene inviato un link tramite email e sarà possibile eseguire il saldo dallo Spazio Cliente.

#### Consigli e suggerimenti

Se hai a disposizione l’identificativo OVHcloud e la password associata, puoi saldare la fattura direttamente dallo Spazio Cliente: nel menu di scelta rapida nella parte destra dell’interfaccia, clicca su `Fatture`{.action} e, nella nuova pagina, seleziona `Azioni`{.action} > `Salda subito l'importo dovuto`{.action}.
Per maggiori informazioni su come eseguire questa operazione, consulta la guida [Gestire le fatture OVHcloud](/pages/account_and_service_management/managing_billing_payments_and_services/invoice_management#salda-limporto-dovuto).

### Come verificare lo stato dei pagamenti?

L’interfaccia principale dello Spazio Cliente mostra i pagamenti in attesa. É possibile effettuarne il saldo direttamente online o attendere il prossimo addebito automatico nel caso in cui sia stato registrato un metodo di pagamento predefinito.

#### Consigli e suggerimenti

Nella sezione `Metodi di pagamento`{.action} dello Spazio Cliente è possibile salvare un metodo di pagamento predefinito. In questo modo il saldo delle fatture avverrà automaticamente.

### A cosa corrispondono i pagamenti effettuati?

I pagamenti eseguiti tramite il nostro sito Web e i prelievi automatici sono elencati nella cronologia dello Spazio Cliente. Clicca sul tuo nome utente in alto a destra e seleziona `Fatturazione`{.action}: nella scheda `Controllo dei pagamenti`{.action} sono disponibili fatture, date e importi corrispondenti.

### Come disattivare un servizio? <a name="cancelservice"></a>

Per soluzioni come domini, hosting Web, server dedicati e VPS, accedi alla sezione `Le mie offerte e servizi`{.action} disponibile nell’interfaccia dello Spazio Cliente OVHcloud. Clicca sui tre puntini in corrispondenza del servizio interessato e seleziona l’opzione `Disattivare il servizio`{.action}. Se hai già effettuato la richiesta in precedenza è possibile annullarla cliccando su `Annulla la disattivazione del servizio`{.action}.

L’operazione diventerà effettiva al termine del periodo di validità o dell’impegno contrattuale relativo al servizio. È possibile effettuare o annullare una richiesta fino a 24 ore prima della scadenza.

#### Consigli e suggerimenti

In caso di errore è possibile, a determinate condizioni, esercitare il diritto di recesso. Per maggiori informazioni consulta la domanda “Come annullare l’ordine?”.
Per consultare la documentazione completa sulla disattivazione di tutti i nostri servizi, clicca [qui](/pages/account_and_service_management/managing_billing_payments_and_services/how_to_cancel_services).

### Come personalizzare il riferimento di un prodotto o servizio sulla fattura?

Per una lettura semplificata, oltre al riferimento OVHcloud anche i nomi assegnati a prodotti e servizi vengono riportati direttamente sulla fattura.
Ad eccezione dei domini, è possibile personalizzare il nome delle proprie soluzioni nello Spazio Cliente, nella pagina di configurazione del servizio in questione.

### Come funziona il sistema di fatturazione Public Cloud?

La fatturazione Public Cloud considera, da un lato, i servizi pagabili anticipatamente e, dall’altro, le risorse aggiuntive effettivamente utilizzate nel corso del mese precedente.

#### Consigli e suggerimenti

Per maggiori informazioni, consulta la guida [Sistema di fatturazione dei servizi Cloud](/pages/public_cloud/compute/analyze_billing).

### Come consultare il registro contabile?

Questo documento è in genere disponibile presso il dipartimento di contabilità.

OVHcloud mette comunque a disposizione tutte le fatture tramite un file Excel in formato CSV.

Per scaricarlo accedi allo Spazio Cliente, clicca sul tuo nome utente in alto a destra e seleziona `Fatturazione`{.action} > `Azioni`{.action} > `Esporta in CSV`{.action}.

## Per saperne di più
  
Contatta la nostra [Community di utenti](/links/community).